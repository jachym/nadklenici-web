---
title: "Náš příběh a filozofie"
description: "Proč věříme, že les je nejlepší učitelka."
order: 1
---

## Přírodu dětem, děti přírodě!

Lesní mateřská škola Nad Klenicí je pro předškolní děti z Mladé Boleslavi a okolí. Principem našeho počínání je vést děti k zodpovědnosti, úctě k sobě i k ostatním, podporovat vztah dětí k místu, kde žijeme a poznávat okolí tím, že prožíváme změny ročních období, počasí i proměny během dne.

Klademe důraz na pohodu dětí, zdravý životní styl, pohyb a dobré mezilidské vztahy.

### Naše zázemí v Jemníkách

Hlavní třída má zázemí v Jemníkách. Děti s námi mají možnost vybít venku přebytečnou energii, pozorovat svět okolo sebe a poznávat jej všemi smysly. Častý kontakt dětí s přírodou vede k rozvoji dětské kreativity, motoriky, je podporováno vědomí sounáležitosti mezi dětmi navzájem a se živou a neživou přírodou.

Děti jsou v malé skupině, což umožňuje respektovat jejich přání a potřeby, rozvíjet spolupráci mezi dětmi a plně vnímat každou osobnost.

### Historie

Lesní klub vznikl v roce 2014. Věříme, že lesní školky podporují individualitu dítěte, pomáhá dětem růst v samostatného, zodpovědného a sebevědomého člověka.
